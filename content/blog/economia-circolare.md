---
title: "Economia Circolare"
author: "Inés Corroto"
date: 2020-04-21T12:00:00+02:00
type: "page"
description: "Qui troverai la definizione di economia circolare, le sue caratteristiche e benefici."
tags: [
    "in-app",
]
---

# Cos'è l'Economia Circolare?

I principi dell'economia circolare contrastano con il tradizionale modello economico
lineare, fondato invece sul tipico schema "estrarre, produrre, utilizzare e gettare".
L’economia circolare è un modello di produzione e consumo che implica condivisione,
prestito, riutilizzo, riparazione, ricondizionamento e riciclo dei materiali e prodotti
esistenti il più a lungo possibile. Questo modello si basa nella produzione sostenibile dei
beni materiali e dei servizi, riducendo il più possibile la produzione di residui, il tempo
di produzione, fonti di energia, e consumo di materie prime.

Come obiettivo fondamentale, l’economia circolare tende a far sì che l’utilizzo dei prodotti
si prolunghi il più a lungo possibile, in modo tale da mantenere il suo valore oppure
poterlo rivalorizzare, ovvero una volta che il prodotto ha terminato la sua funzione, i
materiali di cui è composto vengono infatti reintrodotti, laddove possibile, nel ciclo
economico. Così si possono continuamente riutilizzare all’interno del ciclo produttivo
generando ulteriore valore.

Il cittadino/consumatore, insieme alle istituzioni ed il mondo delle imprese, sono gli
attori principali di questo modello. Solo da una stretta interazione tra questi mondi e da
un reciproco vantaggio dell’applicazione di questo modello si potrà avere una vita più sana
e sostenibile.

L’Economia Circolare è dunque un sistema economico pianificato per riutilizzare i materiali
in successivi cicli produttivi, riducendo al massimo gli sprechi e che in tutte le fasi –
dalla progettazione, alla produzione, al consumo, fino alla destinazione a fine vita –
sappia cogliere ogni opportunità di limitare l’apporto di materia ed energia in ingresso e
di minimizzare scarti e perdite.

Non parliamo quindi solo di rifiuti. Spesso si associa l’Economia Circolare al semplice tema
del riciclo rifiuti o comunque a qualcosa di strettamente attinente alle aziende del waste
management. In realtà la Circular Economy sposta il focus dal concetto di "rifiuto" a quello
di "prodotto" e di "risorse produttive" e dagli aspetti prettamente ambientali a quelli
industriali e di business.

Sebbene l’industria del riciclaggio sia un pilastro fondamentale dell’Economia Circolare,
dobbiamo ricordarci che lo scopo dell’economia circolare è quello di essere rigenerativa,
sistemica e di far rimanere la materia nel ciclo economico. Questo significa non solo
riciclare, ma anche riusare, trasformare i prodotti in servizi, rendere gli oggetti più
riparabili, creare modelli industriali che abbiano impatti rigenerativi sulla società,
significa ripensare il design dei processi e dei prodotti.

Le "QUATTRO R", Ridurre-Riutilizza-Ripara-Ricicla, costituiscono la base per a transizione
da un'economia lineare ad una economia circolare.

## Caratteristiche dell'Economia Circolare

Si tratta di un modello di produzione che non solo è compatibile con la sostenibilità e la
lotta contra il cambio climatico, ma che permette di creare più attività e lavoro, mediante
prodotti innovativi che promuovono una vantaggiosa competitività per le aziende. In cambio,
i cittadini e consumatori potranno acquistare dei beni più durevoli che permetteranno di
risparmiare, migliorando la qualità della vita. Risparmiare materie prime significa infatti
fare delle scelte quotidiane che inevitabilmente incideranno sulle nostre abitudini e
l’applicazione di un modello di economia circolare comporta il cambiamento delle abitudini
quotidiane.

Una economia sostenibile ha come pilastro fondamentale una produzione pulita, ovvero una
produzione che produce benefici ambientali e sociali:

1. Simulando i cicli ecologici naturali
2. Ottimizzando il consumo di energie
3. Minimizzando la generazione di residui

### Benefici

1. Innovazione del sistema produttivo. Riprogettazione dei processi di produzione e dei beni
di consumo (ecodesign).
2. Diminuzione dell'impatto ambientale. Minore dipendenza dell'uso di risorse primarie e
minore produzione di rifiuti.
3. Incremento dell'occupazione, nuovi mestieri, nuovi servizi destinati alla manutenzione o
riparazione dei beni prodotti. Crescita dell'industria del riciclaggio.

## Economia Circolare ed Aziende

Anche dal lato delle imprese applicare il modello di economia circolare vuol dire rivedere
in alcuni casi anche profondamente il loro modello di business. Prima di tutto vuol dire
progettare i prodotti, ma anche i processi, in modo più sostenibile sia rispetto ai
materiali usati sia rispetto ai consumi ed emissioni in una sola parola "ecodesign". Non
tutti sanno che i rifiuti prodotti dalle imprese sono circa 5 volte rispetto a quelli
prodotti dai cittadini.

Questo vuol dire che la possibilità di recupero e di applicazione del modello dell’economia
circolare conviene in modo notevole alle imprese stesse prima di tutto. Meno rifiuti e meno
emissioni vuol dire anche un ambiente di vita migliore. Questo dobbiamo pretendere dal
nostro sistema economico. Inoltre, tale modello di economia genera inevitabilmente nuova
occupazione e nuove imprese che permetteranno di recuperare sia i materiali prodotti dai
cittadini che quelli prodotti dal mondo industriale, e saranno tanto più vantaggiose quanto
più efficace sarà la tecnologia che si userà per il recupero.

Le istituzioni a tutti i livelli devono essere quelle che costruiscono le condizioni perché
questo modello possa essere applicato, muovendo sia le leve della legislazione che quelle
della finanza al fine di favorirne l’applicazione. L’Europa è il primo continente al mondo
che ne sta facendo un modello di sviluppo per gli stati membri, dobbiamo tutti contribuire
affinché ciò avvenga nel più breve tempo possibile, ce lo chiede il pianeta.
