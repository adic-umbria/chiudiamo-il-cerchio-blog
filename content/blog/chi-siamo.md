---
title: "Chi siamo"
author: "Inés Corroto"
date: 2020-04-21T01:00:00+02:00
type: "page"
description: "Il progetto nasce in un contesto territoriale fertile in cui, nei mesi passati, sono state promosse numerose iniziative sul tema dell’economia circolare. Conosci tutti i nostri progetti."
tags: [
    "in-app",
]
---

# ADiC Umbria

L’A.Di.C, Associazione per i Diritti dei Cittadini, è una Associazione a carattere
interregionale che opera in un sistema federale (attualmente Umbria-Toscana-Piemonte).
Persegue finalità di solidarietà sociale, di uguaglianza nel campo della tutela dei diritti
civili, per la difesa dell’ambiente, della salute, dei beni comuni, per la qualità e il
contenimento dei costi nel campo dei servizi. Svolge attività di educazione al consumo
consapevole, alla tracciabilità, trasparenza e sostenibilità delle filiere produttive e dei
servizi nei campi della responsabilità sociale, ambientale, economica ed istituzionale.

A.Di.C. Umbria, Toscana e Piemonte sono federate a Movimento Consumatori Nazionale e sono
componenti del Direttivo Nazionale.

# Federconsumatori Terni

La Federconsumatori è un’associazione senza scopo di lucro che ha come obiettivi prioritari
l’informazione e la tutela dei consumatori ed utenti. Alla sua costituzione hanno
contribuito anche esperti di consumismo operanti nell'ambito dell'Università,
dell'informazione e del Parlamento, impegnati da anni in difesa dei diritti dei consumatori.

La Federconsumatori che già, da trent'anni opera con competenza e professionalità nella
difesa dei diritti dei consumatori, ha promosso molteplici iniziative, incontri, dibattiti,
conferenze, ricerche e campagne informative, a diversi livelli: locale, nazionale ed europeo.
